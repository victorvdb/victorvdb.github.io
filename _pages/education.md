---
permalink: /onderwijs/
title: "Onderwijs"
---

Sinds 2019 geef ik samen met een tweetal andere docenten het vak [Data Science for Business](https://www.hu.nl/deeltijd-opleidingen/data-science-for-business) aan de [Hogeschool Utrecht](https://www.hu.nl/). In dit vak, wat onderdeel is van de [Master of Informatics](https://www.hu.nl/deeltijd-opleidingen/master-of-informatics-applied-data-science), ligt de nadruk veel meer op het effectief inzetten van data science in een organisatiecontext, dan op de wiskundige of technische kant van data science. Er wordt wel aandacht besteed aan het begrip van algoritmes, alleen vooral vanuit functioneel perspectief. De doelgroep van de masterclass zijn deeltijdstudenten - mensen die studeren naast hun werk.

De masterclass bestaat uit twee delen - in het deel methoden & technieken komen verschillende algoritmes langs, die in Excel geimplementeerd kunnen worden. Dit zorgt ervoor dat de studenten wel begrijpen wat een algoritme doet, zonder Python of R te hoeven leren. Veel van de studenten zijn namelijk wel geïnteresseerd in wat data science is, maar niet geïnteresseerd om te leren programmeren. In het tweede deel - data science in de praktijk - leren de studenten in een praktijkcasus bij hun eigen organisatie een data science intiatief van begin tot einde te begeleiden, aan de hand van [CRISP-DM](https://en.wikipedia.org/wiki/Cross-industry_standard_process_for_data_mining).

Ik ben ook beschikbaar voor het ontwikkelen van cursusmateriaal op maat, mits gerelateerd aan data science.
